---
layout: author
title: "Sara Gürbüz Özeren"
key: "sara-gurbuz-ozeren"
image: assets/images/avatar/sara_gurbuz_ozeren.jpg

twitter: https://twitter.com/
facebook: https://www.facebook.com/
youtube: https://youtube.com/
instagram: https://instagram.com/
site: 

categories: #[ cat1, cat2 ]
tags: #[ araştırmacı, tarihçi]

# For adding excerpt add <!--more--> and break the line
---
12 Şubat 1956 tarihinde Erzurum’un Şenkaya ilçesinde doğdu. İlköğrenimini bu ilçede tamamladı.

1968 yılında girdiği sınavı kazanarak Yavuz Selim İlköğretmen Okulunda parasız yatılı olarak okumaya hak kazandı. 1975 yılında bu okuldan birincilikle mezun oldu.

Aynı yıl Şenkaya’nın Gözalan Köyü’ne öğretmen olarak atandı. Yurdun çeşitli bölgelerinde köy öğretmenliği yaptıktan sonra Erzurum’a geri döndü ve emekli oluncaya kadar bu ilde görev yaptı.

Özeren, çocukluğunda babasından ve ninesinden dinlediği masallar, halk hikâyeleri, halk ozanlarının hayatları, halk kahramanlarının serüvenleri sebebiyle edebiyata ilgi duymaya başladı. Sıradan insanların hikâyeleri, doğanın gizemi, mesleğinin gereği olarak çocuklarla yakından ilgilenmesi, onu yazar olmaya yönlendirdi.

33 yıllık öğretmenlik mesleğinden sonra emekliye ayrılan Sara Gürbüz Özeren, hâlen Erzurum’da özel bir kolejde sınıf öğretmeni olarak çalışmaktadır.

Evli ve iki çocuk annesi olan yazarın, Damla Yayınevi’nde başta Vatanın Kilidi Çanakkale, Donmuş Umutlar Sarıkamış ve 93 Harbi ve Nene Hatun olmak üzere pek çok kitabı yayımlanmıştır. 
<!--more-->

